السلام عليكم ورحمة الله وبركاته،
إزيكم يا شباب؟ عاملين إيه؟ يا رب تكونوا كلكم بخير.

أخيرًا هنعلن عن تحدي الـCTF التاني! مستوى التحدي هيكون "متوسط"، فيه حاجات بسيطة وسهلة، وفيه حاجات تانية محتاجة شوية مجهود.

زي ما قلنا قبل كده، ما تقلقوش لو قابلتوا حاجات جديدة أول مرة تشوفوها، ده طبيعي جدًا في شغلنا كمختبري اختراق (Pentesters). إحنا دايمًا بنتعامل مع أدوات وأنظمة جديدة وبنجربها لأول مرة، فمهم إنكوا تطلعوا من التراك ده وإنتوا متعلمين المهارة دي (مهارة السيرش).

هنحل مراحل التحدي كلها مع بعض على مراحل، بس لازم تحاولوا توصلوا لأقصى حاجة تقدروا عليها بنفسكم الأول، وما تستسلموش من أول أو تاني أو حتى تالت محاولة. ما تقلقوش من الحاجات اللي مستواها متوسط، لأن الفايدة بتكون أكبر لما نحلها سواء لوحدكم أو معايا.

بعتذر عن التأخير، بس التحدي ده أخد وقت ومجهود واتصمملكم مخصوص علشان بيغطي مجالات كتير لازم تبقوا عارفين أساسياتها كمختبري اختراق، زي:
* Web Security (أمن الويب)
* Cryptography (التشفير)
* Reverse Engineering (الهندسة العكسية)
* Digital Forensics (التحليل الجنائي الرقمي)
* Steganography (إخفاء البيانات)
* Network Security (أمن الشبكات)

رابط الـCTF:
depi-ctfs.vercel.app

بالنسبة للتيمات، مطلوب من كل تيم يبدل مع التيم اللي تحته نص عدد الأفراد، ولو فيه شخص واحد لوحده في التيم ينضم لباقي التيمات، أو لو حابين تعملوا تيم جديد مفيش مشكلة، بس لازم التيمات تتغير. لينك الإكسيل بتاع التيمات والفورم اللي هنرفع فيه الفلاج هيتبعتلكم قريب إن شاء الله، بس ابدأوا شغل من دلوقتي.

وأخيرًا،
Good Luck & Have Fun!

ربنا يوفقكم.